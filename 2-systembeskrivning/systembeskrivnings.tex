% !TeX spellcheck = sv_SE
\section{Systembeskrivning}

Webbsidan kommer bestå av individuella sidor för varje sång samt ett flertal sidor för att söka och finna sånger (exempelvis efter kategori). Högst upp på varje sida kommer det finnas en menyrad med navigeringsalternativ.

Varje sång kommer presenteras med sångtitel och sångtext. Designen kommer vara enkel för att inte dra uppmärksamhet från sångkroppen. Det skall finnas kontroller för textens storlek och typsnitt samt länkar till relaterade sånger. Menyraden skall innehålla en sökfunktion med dynamiska sångförslag allt eftersom sökningen skrivs in. Vid val av förslag tas användaren direkt till sångens sida. Om användaren istället trycker \emph{Sök} skickas de till en resultatsida. Menyn skall även innehålla länkar till webbplatsens andra delar, som \emph{Vett och Etikett}, startsidan och samlingssidor för sångkategorier. För att finna sånger kommer det finns ett register med samtliga sånger. Listan skall kunna filtreras efter kategori eller fritextsökning samt sorteras.

En mycket central del för sångboken är att den skall vara lätt att använda från mobilen. Detta betyder att det skall vara lätt att läsa och navigera från små skärmar. Det kan åstadkommas med \emph{responsiv design} \cite{resp}, som innebär att innehåll och layout anpassar sig efter skärmens storlek. Då behövs inte separata sidor för mobiler och vanliga datorer. Exempelvis skall menyraden bete sig olika beroende på hur man ser på sidan. För stora skärmar skall den formateras horisontellt med alla länkar synliga, men för mindre skärmar skall den initialt vara kollapsad. Den kan då expanderas vertikalt för att avslöja länkarna. Det är även viktigt att sångrader inte bryts p.g.a. för små skärmar. Här hjälper funktionen att kunna variera textstorleken.

%För personer som använder hjälpmedel för att använda internet, exempelvis synskadade, är det viktigt att webbsidan följer de standarder som finns, exempelvis \textsc{aria} \cite{aria}. Detta betyder att alla komponenter i sidan explicit och korrekt beskriver sin roll, så att eventuella hjälpmedel kan göra sitt jobb.

Det skall även finnas ett programmatiskt sätt att föra in nya sånger, antingen genom ett programmeringsgränssnitt (ett \textsc{api}), eller genom att föra över textfiler direkt till servern.