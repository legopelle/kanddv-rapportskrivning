% !TeX spellcheck = sv_SE
\section{Inledning}

I den här rapporten vill jag presentera en lösning för att komma åt och föra in sånger på internet. Systemet kommer bestå av en statisk webbsida som innehåller alla sånger, samt en \emph{webapp} för att föra in nya sånger. Fokus kommer ligga på att göra webbsidan användbar för mobilanvändare.

I nuläget finns de flesta sånger som sjungs av studenter i form av tryckta sångböcker. Eftersom utbudet av sånger är stort är böckerna antingen otympliga eller bristande. Dessutom bidrar de till användningen av papper. Allt detta kan göras bättre med en elektronisk sångbok. Det finns dock vissa aspekter som en elektronisk sångbok inte kan ersätta och många föredrar fysiska böcker. De behöver inget batteri, går utmärkt att läsa i starkt solljus och erbjuder våra ögon en naturligare upplevelse.

Den elektroniska sångboken utnyttjar populariteten hos \emph{smartphones} för att göra sångerna mer tillgängliga. Böcker kan glömmas, men mobilen är nästan alltid med. Det kommer även vara mycket lättare att hitta rätt sång, både genom sökning av titel, kategori och innehåll samt länkar från sånger till andra. Sångboken siktar även på att vara komplett. Detta skall underlättas med en lättanvänd webapp för att föra in nya sånger.